Dzisiaj, korzystając z niedzieli, warto wybrać się na Stary Rynek w Bydgoszczy, by zbadać serce i dowiedzieć się co robić, by być dłużej zdrowym... a może od razu potrenować - czytamy na stronie Radia PiK. Od godz. 10.00 do 18.00 w niedzielnej oprawie bydgoskiej starówki trwać będzie akcja pod hasłem "Servier dla serca", która kierowana będzie szczególnie do osób po 60. roku życia. Większość seniorów cierpi na nadciśnienie tętnicze. Pojawiają się udary, zawały. Problemy potęguje zażywanie zbyt wielu leków na raz. Żyjmy aktywnie i radośnie" - tak do zadbania o zdrowie zachęcała ambasadorka akcji "Trzecia młodość Twojego serca" - znakomita aktorka Maria Pakulnis. Profesor Grzegorz Grześk - szef Towarzystwa Kardiologicznego w Bydgoszczy mówił o tym, że z wiekiem nasze naczynia krwionośne się zwężają, tyjemy i prawdopodobieństwo nagłego zachorowania się zwiększa. 20 września o godz. 11.00 rozpocznie się bydgoskim Starym Rynku trening "nordic walking", a o godz. 11.30 ulicami miasta przejedzie rajd rowerowy. Ulice w niedziele powinny być puste, ponieważ 20 września właśnie obchodzimy "Dzień bez samochodu". (ks)
