W Gliwicach tak jak cieszyli się z europejskich pucharów, tak teraz szybko się z nimi żegnają. Lepszy od Piasta okazał się Karabach Agdam. Drużyna z Azerbejdżanu awans zapewniła sobie w dogrywce. Trzy lata temu Karabach Agdam w eliminacjach Ligi Europy wyeliminował Wisłę Kraków. Teraz Azerowie okazali się lepsi od Piasta. - Budżet klubu wynosi 10 milionów euro i plasuje go w środku stawki naszych drużyn. Karabach będzie jeszcze mocniejszy, bo drużyna właśnie co została wzmocniona kolejnym Brazylijczykiem Chumbinho z Olympiakosu Pireus - mówi azerski dziennikarz Rustam Mikayilli. Piast na własne życzenie odpadł z dalszej rywalizacji. Gospodarze szybko stracili wprawdzie gola, ale pod koniec pierwszej części przyspieszyli i odrobili straty z pierwszego spotkania. Szczególnie efektowna była bramka Marcina Robaka (31 l.) zdobyta przewrotką. Zamiast iść za ciosem Piast oddał pole rywalowi. Ostatecznie doszło do dogrywki, w której o wszystkim zdecydowała skuteczna kontra rywala i trafienie piłkarza z Kongo Ulricha Kapolongo (23 l.). - Chcieliśmy bardzo awansować. Niestety, nie wyglądało to tak, jak chcieliśmy. Wydawało się nam, że w dogrywce kontrolujemy to, co dzieje się na boisku, ale jeden błąd zdecydował o wszystkim. Szkoda, że wcześniej nie udało się wykorzystać którejś z dobrych okazji. Nasza przygoda z pucharami kończy się tak szybko, jak się zaczęła - komentował po spotkaniu Tomasz Podgórski (28 l.), kapitan Piasta. Piast Gliwice - Karabach Agdam 2:2 po dogrywce Bramki: 0:1 George 8. 1:1 Matras 28. 2:1 Robak 36. 2:2 Kapolongo 108. Widzów: 6000 Sędziowie: Stanislav Todorov (Bułgaria) - 5 Pierwszy mecz 1:2 dla Karabachu. Piast Szumski 2 Zbozień 2 Horvath 2 Klepczynski 3 Król 3 Izvolt 96. 2 Matras Ż 3 Hanzel 74. 3 Podgórski 3 Ruben 68. 2 Robak 4 ZMIANY Lazdins 68. - Docekal Ż 74. - Cicman 96. - SUMA PKT.: 29 Karabach Varvodić 3 Medwedew 2 Sadygow 2 Teli Ż 2 Agolli 3 Nadirow 76. 2 Qarayew 3 Richard Ż 3 George 63. 3 Reynaldo 4 Gelaszwili Ż 85. 3 ZMIANY Yusifow 63. - Guseynow 76. - Kapolongo 85. - SUMA PKT.: 30 
