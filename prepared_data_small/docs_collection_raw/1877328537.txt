Magdalena Sikorska (KGHM-ZANAM DWSPiT Polkowice) przegrała w belgijskim De Haan z Japonką Shiho Matsudairą 2:4 (6:11, 5:11, 11:9, 11:13, 11:8, 9:11) w pierwszej rundzie turnieju World Tour w tenisie stołowym. W eliminacjach Sikorska (jedyna polska zawodniczka w Belgium Open) bez straty seta wygrała z pingpongistką gospodarzy Marie Maesen i Bułgarką Anelią Karową. Najwyżej rozstawieni w turnieju są Singapurka Feng Tianwei (numer 7. w rankingu światowym) i Kim Minseok z Korei Płd. (34.).
