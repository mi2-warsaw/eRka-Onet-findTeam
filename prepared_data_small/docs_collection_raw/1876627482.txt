Tą sprawą żyje cały Otwock. W grudniu 2013 roku Mariusz N. spowodował wypadek w którym zginął 13-letni Patryk i uciekł do Francji gdzie jeździł sobie na nartach. W marcu bieżącego roku Sąd Rejonowy w Otwocku skazał pirata drogowego na 8 lat więzienia. Tę karę podwyższył teraz Sąd Okręgowy w Warszawie i wymierzył Mariuszowi N. karę 12 lat pozbawienia wolności. Po żmudnym procesie w Sądzie Rejonowym w Otwocku, Mariusz N. został skazany w marcu na karę 8 lat więzienia. Sprawa zabójcy Patryka po odwołaniu prokuratury i rodziny 13-latka trafiła do do Sądu Okręgowego, który w czwartek skazał Mariusza N. na maksymalny wymiar kary - 12 lat pozbawienia wolności. W uzasadnieniu wyroku sędzia Małgorzata Bańkowska jasno powiedziała, że sprawca wypadku zrobił wszystko, aby otrzymać najwyższy wymiar kary. Śmierć 13-letniego Patryka poruszyła całą Polskę. Mariusz N., w grudniu 2013 roku w miejscowości Czarnówka potrącił mercedesem chłopca. Niestety malec zginął na miejscu. 34-latek uciekł z miejsca wypadku. W pobliskim lesie porzucił samochód. Ciotka i siostra pomogły mu uciec za granicę. Mężczyzna dotarł do Niemiec, a stamtąd przedostał się do Francji. Na podstawie Europejskiego Nakazu Aresztowania udało się go dorwać we francuskich górach, gdzie ukrywał się w alpejskim kurorcie Isola. W przeszłości Mariusz N. był już skazany za podobne przestępstwo. Śmiertelnie potrącił rowerzystę i zbiegł z miejsca wypadku. Wówczas sąd skazał go na ...2,5 roku pozbawienia wolności. 
