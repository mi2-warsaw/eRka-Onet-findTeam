Chude dziewczyny przyjaźnią się tylko ze szczupłymi koleżankami? Czy puszyste panie są skazane wyłącznie na towarzystwo pań o pulchnych kształtach? Odpowiadamy na te dylematy! Niby jesteśmy tolerancyjne. Niby nie oceniamy po pozorach. Ale kiedy chuda dziewczyna widzi kobietę o nieco pulchniejszych kształtach, nie jest w stanie oderwać wzroku. Jeśli nie oplotkuje jej z przyjaciółką, to z pewnością pomyśli o niej nieraz! Niektóre chude panie katują się dietami, inne są chude z natury i nie mogą przytyć nawet dekagrama. Wszystkie, bez względu na tuszę, oceniają innych. Co więc myślą chude dziewczyny o tych, które noszą rozmiary większe niż XL? ALE ONA MA ŁADNĄ PUPĘ! Niewiele pań tak pomyśli, ale jednak zdarzają się takie przypadki. Dotyczy to szczególnie tych o przeraźliwie chudych kształtach, których partnerzy wciąż narzekają na ich kościste pośladki. Te panie szczerze zazdroszczą dużych, pulchnych pup w stylu Kim Kardashian! CIEKAWE, CZY ZJADŁABY MNIE NA RAZ? Złośliwe panie nie szczędzą niemiłych komentarzy. W mgnieniu oka wyjmą telefon i zadzwonią do przyjaciółki, aby opowiedzieć jej o wielorybie, którego spotkały na przystanku autobusowym. Inny komentarz, który ciśnie im się na usta: ciekawe, czy zajmie dwa miejsca do siedzenia. KOCHANEGO CIAŁKA NIGDY ZA WIELE Taką ocenę wydadzą te chudzielce, które niedawno same borykały się ze zbędnymi kilogramami. Jeszcze mają sentyment, jeszcze uważają, że pulchne może być sexy. Ale czy wróciłyby do dawnej sylwetki? Nigdy w życiu! UF, DOBRZE, ŻE MAM ŚWIETNĄ PRZEMIANĘ MATERII Są też panie, które nie chcą zupełnie nikogo obrazić. Wiedzą, że otyłość to choroba i nie zawsze wynika ze złej diety. Jednak, kiedy widzą okrąglejszą panią, w skrytości swego serca dziękują losowi, że mają świetną przemianą materii i mogą jeść, co chcą. JAKI ONA MA PIĘKNY BIUST! NIE TO CO MOJE PIEGUSKI Pulchne panie mają zazwyczaj naprawdę pokaźny biust. A jak wiadomo różnie z tym bywa i kobiet w rozmiarze S zazdroszczą każdego biustu powyżej najpopularniejszego rozmiaru miseczki B. O NIE! NIE ZJEM JUŻ TEGO BATONIKA Widok otyłej koleżanki może motywować. Widzisz, jak pulchna koleżanka wcina kolejną drożdżówkę? Niby nie jadłaś jeszcze śniadania i właśnie miałaś posilić się zbożowym batonikiem, ale nagle przeszła ci ochota. Nie przejmuj się, nie tylko tobie. ALEŻ ON JĄ MUSI KOCHAĆ! Chude panie nie potrafią zrozumieć, co w puszystych kobietach widzą mężczyźni. No dobrze – duży biust, okrągła pupa. Ale co jeszcze? Przecież z taką dziewczyną nie można pokazać się na mieście! On ją naprawdę musi kochać... CZY ONA NIE MA W DOMU LUSTRA? Chude kobiety wmawiają sobie, że są grube. Więc, kiedy widzą naprawdę pulchną panią, a na dodatek jest ona ubrana w legginsy (!), trafia je przysłowiowy szlag. Jak ona mogła włożyć na siebie coś takiego? Czy nie widzi, jak w tym wygląda? 
