Kasper Hamalainen z powodu drobnej infekcji wirusowej nie zagrał we wczorajszym spotkaniu z Jagiellonią Białystok. Fin będzie już jednak gotowy na najbliższe starcie Kolejorza w 1/8 finału Pucharu Polski - czytamy na oficjalnej stronie poznańskiej ekipy. Trener Kolejorza, Maciej Skorża na niedzielnej konferencji pomeczowej żałował, że nie mógł desygnować do gry Hamalainena - Nie ma co ukrywać, że ustawienie z Darko Jevticiem i Dawidem Kownackim nie było tym, co ćwiczyliśmy. Przez cały tydzień trenowaliśmy w składzie z Hamalainanem, ale jego choroba tuż przed spotkaniem pokrzyżowała nam plany. Drobna infekcja wirusowa uniemożliwiła występ 29-latka we niedzielnym pojedynku, jednak w poniedziałek Fin dołączył do kolegów z drużyny i odbył jednostkę treningową. Wszystko wskazuje na to, że szkoleniowiec mistrzów Polski będzie mógł brać pod uwagę Hamalainena przy ustalaniu składu meczowego na środowe starcie z Ruchem Chorzów. Za: lechpoznan.pl
