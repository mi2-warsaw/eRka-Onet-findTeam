Jeszcze nie tym razem. Polskie szczypiornistki zajęły czwarte miejsce na mistrzostwach świata w Serbii. Polki w meczu o brązowy medal przegrały z Dunkami 26:30. „– Musimy szybko podnieść się po porażce z Serbią i zapomnieć o tym spotkaniu” – mówiła Karolina Kudłacz (28 l.). Jednak Polki mecz z Danią nie zaczęły dobrze. Zbyt sztywno, statycznie grały w obronie i Dunki wyszły na prowadzenie 5:2. Ale od tego momentu zaczął się bardzo dobry okres w grze naszej drużyny. Pod koniec I połowy Polska prowadziła z Danią już nawet 15:10. Jednak był to ostatni tak dobry moment na tym turnieju naszych szczypiornistek. W II połowie Dunki uszczelniły defensywę i nasz zespół miał olbrzymie problemy ze zdobywaniem bramek. „– Po przerwie rywalki uderzyły z taką siłą, że niewiele mogłyśmy zrobić. Po przerwie zbyt słabo zagrałyśmy w ataku. 11 goli to zbyt mało jak na taką drużynę jak Dania” – tłumaczyła Patrycja Kulwińska (24 l.). Obrona naszej drużyny też zaczynała popełniać błędy i nawet bramkarki Małgorzata Gapska (30 l.) i Anna Wysokińska (26 l.) same niewiele mogły zrobić. Środkowa rozgrywająca Kristina Kristiansen (24 l.) była zbyt szybka dla polskich zawodniczek. „– Musicie szybciej wracać do defensywy i bardziej aktywnie grać w obronie” – ciągle powtarzał trener Kim Rasmussen (41 l.). W końcówce Polki zaczęły grać obroną na całym boisku. Ale Dunki nie dały już sobie wydrzeć prowadzenia. Za dwa lata mistrzostwa świata odbędą w Danii. Może wtedy spełni się sen polskich szczypiornistek i nasz zespół po raz pierwszy w historii wywalczy medal na mistrzowskiej imprezie? Serbskie bramkarki zatrzymały Polki. Zostaje nam walka o brąz Polskie szczypiornistki z Serbią powalczą o finał MŚ! Kinga Byzdra
