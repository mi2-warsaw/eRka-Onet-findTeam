Miles Teller prowadzi rozmowy w sprawie udziału w wojennym dramacie "Thank You For Your Service". Obraz powstanie w oparciu o książkę Davida Finkela. Autor opisuje w niej prawdziwe historie amerykańskich żołnierzy, którzy po powrocie z frontu cierpią na zespół stresu pourazowego, nie potrafią ponownie zintegrować się z rodzinami i przyzwyczaić do normalnego życia w społeczeństwie. Jason Hall ("Snajper") pisze scenariusz i stanie za kamerą.Wcześniej projektem zainteresowani byli Steven Spielberg i Daniel Day-Lewis. Milesa Tellera, który zasłynął rolą w "Whiplash", można obecnie podziwiać w superprodukcji "Fantastyczna czwórka".
