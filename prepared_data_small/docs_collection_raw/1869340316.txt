Wczoraj miał się odbyć pierwszy konkurs Turnieju Czterech Skoczni. Pogoda uniemożliwiła rozegranie zawodów, sędziowie w końcu przenieśli je na dziś, ale dlaczego tak późno zapadła decyzja?! 28 grudnia o godz. 16.30 miał się odbyć pierwszy z konkursów TCS. Niestety na skoczni rządził wiatr, który nie pozwolił na skakanie. Sędziowie przekładali zawody co 15 minut. Skoczyło zaledwie 11 zawodników, i to przy bardzo słabych warunkach. Ostatecznie konkurs odwołano dopiero o godz. 19.15! Dlaczego tak późno?! Kibice czekali pod skocznią wiele godzin po nic. Skoczkowie marzli, a organizatorzy... liczyli na kasę? Media i kibice zgodnie twierdzą, że przedłużali konkurs, aby odnieść jak największe zyski z reklam. W końcu nie mówimy tu o małych kwotach. Wygląda na to, że pieniądze od sponsorów wygrały ze zdrowym rozsądkiem. Dopiero po niebezpiecznym skoku jednego z zawodników sędziowie zauważyli to, co widzieli wszyscy oprócz nich: w takich warunkach nie da się skakać! Z reprezentantów Polski skok oddał jedynie Dawid Kubacki (24 l.). Konkurs został przełożony na dzisiaj. Start zaplanowany jest na godzinę 17.30. Miejmy nadzieję, że pogoda nie przeszkodzi w podziwianiu Kamila Stocha (27 l.) i reszty skoczków, a organizatorzy zachowają się bardziej odpowiedzialnie. 
