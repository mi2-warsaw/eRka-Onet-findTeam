Jason Doyle przed sobotnim Grand Prix Polski w Gorzowie zajmuje siódme miejsce w klasyfikacji generalnej cyklu ze stratą tylko pięciu punktów do trzeciego Amerykanina Grega Hancocka. - Ostatnio nie było tak źle, ale nie udało mi się niestety awansować do finału. Uczymy się jednak na błędach - przyznał Australijczyk w rozmowie z oficjalną stroną Grand Prix. - Zrobiłem kilka głupstw, kiedy startowałem w dotychczasowych półfinałowych, chociaż nie mogę powiedzieć, że czułem jakąś presję. Miałem dobre starty w Horsens, ale później z kolei brakowało mocy moim motocyklom na dystansie. Wyciągnęliśmy wnioski i powinno być już lepiej - kontynuował jeden z liderów KS Toruń. - Każdy, kto startuje w turniejach Grand Prix, pragnie je wygrać i tak też będzie wieczorem w Gorzowie. Ja chcę zdobyć jak najwięcej punktów i osiągnąć mój cel. Przed nami będą jeszcze cztery rundy i jest wiele do zdobycia - podkreślił Doyle. - Chris Holder w Cardiff wywalczył osiemnaście punktów i od razu znalazł się w czołówce klasyfikacji generalnej. Mam nadzieję, że mnie stać na to samo - dodał Australijczyk.
