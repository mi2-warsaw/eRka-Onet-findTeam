Pierwszymi firmami, jakie tracą na spadku wartości juana, są chińskie linie lotnicze i europejscy producenci luksusowych samochodów, a to dlatego, że Chiński Bank Ludowy dopuścił do najpoważniejszego od 20 lat spadku wartości waluty. Zaskakująca wtorkowa decyzja Chin o obniżeniu dziennej stopy referencyjnej o 1,9 procent odbiła się na światowych rynkach. Politycy nazwali decyzję jednorazową regulacją i powiedzieli, że takie rozwiązanie będzie lepiej dostoswane do podaży i popytu. I choć nie wiadomo, czy juan nadal będzie tracił, inwestorzy zaczynają oceniać potencjalnych wygranych na tej decyzji i przegranych. Przegrani: Chińscy przewoźnicy są zadłużeni głównie w dolarach. Słabszy juan spowoduje wzrost kosztów spłaty zadłużenia i wpłynie negatywnie na przychody. Akcje China Southern Airlines Ltd. straciły w Hong Kongu 18 procent – najwięcej od 2001 roku. Akcje China Eastern Airlines Ltd. Straciły 16 procent – to najpoważniejszy spadek od siedmiu lat. Każdy spadek wartości juana o jeden procent to strata 767 milionów juanów (121 milionów dolarów) w rocznym zysku China Southern, jak wynika z raportu finansowego przewoźnika z 2014 roku. Jako największy partner handlowy Unii Europejskiej, Chiny wraz z ich rosnącą klasą średnią są błogosławieństwem dla producentów towarów luksusowych w regionie. Słabszy juan oznacza, że Chińczycy będą musieli zapłacić więcej za niemieckie samochody, szwajcarskie zegarki i francuskie torebki. Akcje BMW, który w 2014 roku uzyskał około 19 procent dochodu z Chin, straciły w Niemczech 4,3 procent. Chiny to również dla Daimlera około 10 procent ogólnej sprzedaży. Akcje LVMH Moet Hennessy Louis Vuitton straciły 5,4 procent. Sprzedaż w krajach azjatyckich z wyłączeniem Japonii stanowiła w ubiegłym roku 29 procent łącznej sprzedaży. Spadek wartości juana podnosi koszty importu, w tym sprowadzania towarów. Akcje Vale, największego na świecie producenta rudy żelaza, straciły w S?o Paulo 6,2 procent. W drugim kwartale Chiny przyniosły koncernowi 37 procent dochodu. W ubiegłym roku australijska firma wydobywcza BHP Billiton eksportowała do Chin 35 procent swojej produkcji, a w przypadku Rio Tinto było to 38 procent. Wszystkie najważniejsze waluty azjatyckie odnotowały spadek z powodu obaw, że słabszy juan zmusi innych polityków w regionie do dewaluacji kursów wymiany, ponieważ tańszy chiński eksport pokona konkurencję. Dolar singapurski stracił 1,6 procent i jest to największy spadek od 2011 roku, natomiast południowokoreański won stracił najwięcej od maja 2013 roku. Wygrani: Firmy eksportowe czerpią korzyści ze słabszego juana. Akcje China Machinery Engineering Corp. zyskały w Hong Kongu aż 5,9 procent, a akcje Lenovo Group Ltd. zyskały na zamknięcie 2,9 procent. Oba koncerny czerpią ponad 65 procent swoich dochodów z eksportu. Eksport chińskich samochodów spowolnił w ostatnich latach, ponieważ słabszy jen i won zwiększyły przewagę cenową japońskich i południowokoreańskich rywali, jak powiedział Dong Yang, sekretarz generalny chińskiego stowarzyszenia producentów samochodów. Yin Tongyue, prezes Chery Automobile Co., największego chińskiego eksportera pojazdów mówi, że popiera politykę osłabiania juana, ponieważ jest to korzystne dla eksportu firmy. Akcje Li & Fung Ltd., firmy handlowej z Hong Kongu sprzedającej chińskie ubrania i zabawki do Stanów Zjednoczonych i Europy, zyskały w Hong Kongu pięć procent. Autorki: Belinda Cao i Ye Xie
