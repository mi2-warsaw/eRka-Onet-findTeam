Ma kupę kasy, sławę i wszystko czego zapragnie. Nadal jednak stara się żyć zwyczajnie i zachowywać skromnie. Robert Lewandowski (25 l.) przebywa na Seszelach, gdzie razem z małżonką wybrał się w podróż poślubną. Zarabia tyle, że może sobie pozwolić na taki wyjazd i jego portfel nawet tego nie odczuje. Mimo że stać go na pławienie się w luksusach nadal stara się zachować skromność i żyć zwyczajnie. Oczywiście na tyle, na ile to możliwe.  Najbardziej znany polski piłkarz wziął ślub w niewielkim kościele w prowincjonalnym Serocku. Mógł przecież pójść w ślady innych celebrytów i wybrać bardziej efektowne miejsce. Postawił jednak na tradycję i chciał wyznać miłość przed ołtarzem bez wielkiej pompy. Nie inaczej usposobiona jest jego ukochana, która również stroni od wystawnego życia.  - To kwestia wychowania. Nie pochodzimy z bardzo zamożnych rodzin i oboje nie mieliśmy łatwego dzieciństwa. Mama wychowywała sama mnie i brata, bo tata od nas odszedł jak byliśmy mali. Zajęłam się sportem, pewnie była to jakaś ucieczka od kłopotów. Robert też całe życie sam pracował na swoje sukcesy – opowiada żona Anna Lewandowska (25 l.).  Normalność w ich domu potwierdza też inna sytuacja. Kiedy „Lewy” wrócił do domu po meczu , w którym strzelił cztery gole Realowi Madryt czekała na niego kilkunastoosobowa grupa przyjaciół. Popatrzył na nich chwilę i stwierdził: „głodny jestem”.  Przed chwilą dokonał historycznego wyczynu, a przyszedł po domu jak zwykły człowiek, który po pracy ma ochotę zjeść posiłek ze swoją kobietą.Przed chwilą dokonał historycznego wyczynu, a przyszedł po domu jak zwykły człowiek, który po pracy ma ochotę zjeść posiłek ze swoją kobietą.A jego wartość rośnie... O jego transferze mówi cała piłkarska Europa, a on spokojnie odpoczywa sobie w tropikach. Nic dziwnego.Nie ma przecież powodów do zmartwień. Zainteresowane jego zakupem są wielkie kluby, a cena, którą będą musiały zapłacić wciąż rośnie. Nawet w trakcie wakacji...  Niemiecki dziennik „Bild” zrobił wywiad z Matthiasem Seidelem. To dyrektor wykonawczy największego serwisu zajmującego się transferami, który jest bardzo dobrze poinformowany w tym temacie. Szczególnie jeśli chodzi o rynek niemiecki. Powiedział, że największy wzrost wartości wśród zawodników Bundesligi zaliczył właśnie Lewandowski. Od zimy cena za niego zwiększyła się aż o 11 milionów euro. W związku z tym jest teraz warty około 39 milionów euro. Co ciekawe, największy spadek wartości (o 7 mln) zanotował Mario Gomez. Napastnik Bayernu Monachium, do którego podobno ma trafić także „Lewy”.
