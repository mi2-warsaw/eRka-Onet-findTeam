Bokser z Dominikany Juan Carlos Payano obronił tytuł mistrza świata federacji WBA w wadze koguciej. W Winter Park na Florydzie pokonał niejednogłośnie na punkty (113:111, 113:111, 109:115) Amerykanina Rau'shee Warrena. 31-letni Payano jest niepokonany na zawodowych ringach; jego bilans pojedynków 17-0. Z kolei trzy lata młodszy Warren (trzykrotny olimpijczyk), amatorski mistrz świata z 2007 roku, poniósł pierwszą porażkę po 13 zwycięstwach z rzędu.
