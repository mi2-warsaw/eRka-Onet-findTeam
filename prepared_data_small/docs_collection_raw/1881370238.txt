Coal Energy szacuje, że jego produkcja węgla ogółem w lipcu br. wyniosła 46,81 tys. ton wobec 9,59 tys. ton rok wcześniej i 34,87 tys. ton w czerwcu, podała spółka. Oznacza to wzrost odpowiednio o 387,9 proc. r/r oraz o 34,2 proc. m/m. Na produkcję węgla w segmencie górniczym i przetwórstwa odpadów składało się 46 810 ton węgla energetycznego, koksującego i dwufunkcyjnego" - czytamy w komunikacie. Spółka podkreśliła, że wolumen produkcji węgla został znacząco zredukowany w związku z trwającym na wschodzie Ukrainy konfliktem zbrojnym, który stwarza zagrożenie dla pracowników Coal Energy. Dlatego też spółka nie podaje wielkości produkcji z podziałem na rodzaje węgla. Coal Energy to trzeci pod względem udokumentowanych zasobów surowca (według stanu na koniec 2010 r.) i czwarty pod względem wielkości produkcji (na podstawie danych za 2011 r.) prywatny producent węgla kamiennego na Ukrainie. Spółka jest notowana na warszawskiej giełdzie od 2011 r.
