Jeśli ktoś zaufa teraz firmie Amber Gold Marcina Plichty i wpłaci pieniądze, to trafią one nie do Amber Gold, tylko do... firmy żony Plichty – Katarzyny. A w niej Marcin Plichta jest członkiem rady nadzorczej! OLT Express się zawalił, Amber Gold nie wypłaca pieniędzy, ale obrotne małżeństwo Plichtów nie odpuszcza. Właśnie zarejestrowali kolejną spółkę. Ma się ona zajmować niemal wszystkim. Na jej konto Amber Gold będzie przekazywał pieniądze, które będą wpłacać ludzie, którzy wciąż ufają gdańskiemu parabankowi Marcin Plichta (nazywał się wtedy Stefański) jako 19-latek założył słynną Multikasę, przez którą wiele osób straciło pieniądze wpłacane na opłatę rachunków. Potem działał wraz z matką w spółdzielni Sampi – firma podobno pozostawiła po sobie tylko długi. Następnie była założona w Tczewie Helios-Grupa – przedsiębiorstwo niemal natychmiast zostało zlikwidowane. Już wraz z żoną i po zmianie nazwiska zarejestrował Grupę Inwestycyjną Ex, z której z kolei powstał Amber Gold. Za pieniądze z tego biznesu można było stworzyć linie lotnicze OLT Express. Wszystko wskazuje, że to nie koniec biznesowej działalności Plichty. 1 sierpnia, pod tym samym adresem, co Amber Gold, rozpoczęła działalność PST Spółka Akcyjna. Prezesem została Katarzyna Plichta, jej mąż pełni zaszczytną funkcję członka rady nadzorczej. Czy biznes dalej będzie się kręcił? Pewne jest jedno – na konto tej firmy mają trafiać pieniądze, które chcą powierzać Amber Gold klienci – ustalili dziennikarze TVN 24. Dziennikarze przedstawiając się fikcyjnym imieniem i nazwiskiem wyrazili chęć założenia przez internet lokaty w złoto o najniższym możliwym nominale – tysiąca złotych. Lokata na miesiąc jest oprocentowana na 10 proc. w skali roku (po miesiącu można zyskać 7 zł i 97 gr). Parabank poprosił o dane – adres, numer telefonu, nr dowodu osobistego, nr pesel oraz numer rachunku bankowego do wypłaty lokaty. Otrzymali e-maila z informacją, że w ciągu jednego dnia roboczego Amber Gold skontaktuje się telefonicznie w celu potwierdzenia złożonej dyspozycji. A po pozytywnej weryfikacji klient miał dostać dokumenty – dyspozycję zawarcia Umowy Przechowywania oraz „opis dalszej procedury”. A później, choć nie było żadnej weryfikacji, na skrzynkę pocztową dostali kartę klienta, dyspozycję oraz druk przelewu. Na tych dokumentach widnieje polecenie przelewu pieniędzy na konto… należące do PST S.A.! Działającej pod tym samym adresem, co firma Amber Gold. Ile osób zaufa nowej firmie? Czas pokaże! <<< Aktorzy z Beverly Hills 90210 znów razem! 
