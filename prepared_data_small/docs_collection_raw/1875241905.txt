Zdradziła swój mały sekret! Agnieszka Radwańska (24 l.) przyznała, że ma słabość do sernika "Oreo Cheesecake". Jak widać polska tenisistka czasem może pozwolić sobie na chwilę zapomnienia. Sportowiec to też człowiek. Jak wielu ludzi na świecie, Agnieszka Radwańska także ma słabość do słodkości i czasem pozwala sobie na małe co nieco. Nasza najlepsza tenisistka na Facebooku zdradziła, że najbardziej lubi ciasta. Konkretnie Oreo Cheesecake, czyli sernik z czekoladowymi ciasteczkami. Radwańska zaprezentowała kibicom zdjęcie wspomnianego sernika, a raczej tego co z niego zostało, bo na talerzu znajduje się zaledwie jeden kawałek. Ciekawe czy to Agnieszka zjadła resztę? Z całą pewnością trochę słodkości nie zaszkodzi naszej tenisistce. Jeśli Radwańska będzie wygrywała wielkie turnieje, to z pewnością nikt nie będzie miał przeciw, jeśli po każdym sukcesie będzie zajadała się smacznym sernikiem. 
