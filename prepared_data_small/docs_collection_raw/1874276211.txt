Konkursy to fikcja - alarmuje "Rzeczpospolita". W skarbówce, urzędach centralnych, a także w NFZ wysokie stanowiska są powierzane. To sposób na omijanie prawa. Jak podaje gazeta - czterema z 16 oddziałów wojewódzkich NFZ kierują p.o., trzema - od ponad roku. Na 400 urzędów skarbowych aż w 67 naczelnikami są p.o. Dyrektor generalny Urzędu Transportu Kolejowego obowiązki dyrektora pełni już od dwóch lat. Dziennik podaje wiele innych przykładów. To łamanie prawa, komentuje prof. Jakub Stelina z Uniwersytetu Gdańskiego. Ustawa o służbie cywilnej zakazuje obsadzania wyższych stanowisk w służbie cywilnej w drodze powierzenia pełnienia obowiązków. Ostatnio jednak coś drgnęło. W skarbówce ogłoszono nabór na 62 stanowiska. Ponieważ zbliżają się wybory, związkowcy sugerują, że to ostatni moment na obsadzenie intratnych posad "swoimi". Więcej w dzisiejszej "Rzeczpospolitej". (RZ)
