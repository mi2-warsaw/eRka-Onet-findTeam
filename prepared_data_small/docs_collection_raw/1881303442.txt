Najstarszy syn Victorii i Davida Beckham podpisał kontrakt z profesjonalną agencją modelingową. Podobno Brooklyn Beckham ma już zagwarantowane lukratywne kontrakty. Jeszcze kilkanaście lat temu takie historie w świecie modelingu były nie do pomyślenia. Bowiem rzadko kiedy największe marki biją się o 16-letniego chłopaka, który nawet nie pracuje w zawodzie. Tak się stało w przypadku Brooklyna Beckhama, który rzekomo już podpisał kontrakt z agencją modelingową. Najstarszy syn Victorii i Davida miał już przedsmak pracy w zawodzie – w tym roku nastolatek wystąpił w reklamie polskiej marki Reserved. Rodzina Beckhamów dość mocno odciska swoje piętno w świecie mody. Pomijając Victorię, która swoją marką przewróciła środowisko do góry nogami, to swoje miejsce odnaleźli w nim także jej mężczyźni. Romeo Beckham był twarzą brytyjskiej marki Burberry,  David wielokrotnie reklamował bieliznę Armani, H&M oraz zegarki Breitlinga. Podobno właśnie te 3 marki są już zainteresowane jego najstarszym synem. Czy 16-letni Brooklyn zostanie gwiazdą modelingu i przyczyni się do popularyzacji jego męskiej części?
