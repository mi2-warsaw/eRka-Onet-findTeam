Olgierd Łukaszewicz wystosował na swoim blogu list otwarty do premier Ewy Kopacz. Prezes ZASP-u prosi o wsparcie dla 60-letniej aktorki, która urodziła bliźnięta. Olgierd Łukaszewicz postanowił poprosić o wsparcie dla emerytowanej aktorki ze względu na swoją funkcję prezesa Związku Artystów Scen Polskich. Wyczerpawszy, zdaje się, wszelkie możliwe drogi urzędowe, zachęcony otwartością Pani Premier, wyrażoną hasłami: 'Słucham, rozumiem, pomagam' zwracam się niniejszym z gorącą prośbą o przyjście z pomocą 60-letniej kobiecie, która znalazła się w wyjątkowej sytuacji" - pisze na swoim blogu Łukaszewicz. Zaskakuje mnie obojętność wysokich urzędów państwowych, którymi kierują kobiety, które – w mojej ocenie – mogłyby umotywować Panią Premier, aby zechciała uznać, że zaszedł przypadek nadzwyczajny, wyjątkowe zdarzenie losowe" - dodaje. Aktor tłumaczy, że jego koleżanka po fachu jest prawdopodobnie najstarszą pierworódką w Polsce i że doszło do tego w sposób naturalny. Łukaszewicz podkreśla, że emerytura, którą dostaje kobieta, jest niewielka i że jej wiek zmniejsza jej szanse na znalezienie choćby dorywczej pracy. To problem wielu osób w tym kraju, ale tu idzie, przecież o wychowanie dwójki dzieci! Osoba, o której piszę, zmuszona jest nieść ten ciężar samotnie. Szanując wolę Koleżanki, nie mogę tu ujawnić jej nazwiska" - wyjaśnia. Ufam, że Pani Premier nie tylko mnie wysłucha, zrozumie, ale i pomoże doprowadzić historię samotnej, 60-letniej matki bliźniąt do pomyślnego finału" - kończy swój list Łukaszewicz. AS
