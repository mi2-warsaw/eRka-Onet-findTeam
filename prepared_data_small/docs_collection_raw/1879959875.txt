Tragedia we wsi Różyna (powiat brzeski). Młody chłopak zginął po tym, jak jego samochód dachował na boisku sportowym W środę w nocy, w małej miejscowości Różyna, w powiecie brzeskim, doszło do tragicznego wypadku. Jak wiadomo z relacji świadków, młody mężczyzna, wiozący w samochodzie jeszcze 4 osoby, w wieku od 18 do 25 lat, próbował się popisać i wjechać osobowym oplem na skarpę. Niestety popis się nie udał, samochód zaczął dachować na sportowym boisku. Kierujący nim 20-latek zginął na miejscu. Jak tłumaczy Bogusław Dąbkowski z Komendy Powiatowej Policji w Brzegu, ucierpiał tylko kierowca. „- Pozostali pasażerowie nie doznali większych obrażeń -” dodaje Dąbkowski. Świadkowie zdarzenia twierdzą, że tragicznie zmarły 20-latek był jednym ze strażaków pracujących w OSP w Łosiowie. Sprawę bada prokurator. Zobacz też: Wypadek w Opolu. Samochód wjechał pod pociąg 
