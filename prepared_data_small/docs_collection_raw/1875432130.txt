Zamiast się uczyć, on postanowił okraść firmę, która chciała go wykształcić. Niewdzięczny uczeń pewnego dnia wyniósł z niej narzędzia warte około 2 tys. złotych. Czy przypuszczał, że ujdzie mu to na sucho? Zapewne. Nastolatek, który miał praktyki ślusarskie w firmie z Trzebnicy, postanowił skorzystać nie tylko z wiedzy swoich przełożonych, ale i ich narzędzi. W połowie sierpnia wyniósł m.in. szlifierkę kątową, zgrzewarkę do plandeki i polerkę kątową. Są one warte ponad 2 tys. zł.  – „17 - latkowi w sprzedaży narzędzi w lombardzie pomagał o rok starszy kolega” – wyjaśnia nadkom. Krzysztof Zaporowski (40 l.) z dolnośląskiej policji. – „Funkcjonariusze po kontroli placówek odzyskali część skradzionych narzędzi” – dodaje.  Jak się okazało, nie tylko do narzędzi ów nastolatek miał „lepkie ręce”. Przyznał się też do zabrania telefonu o wartości około 500 zł. Właściciel położył komórkę na dachu samochodu. Zapewne zapomniał o niej, bo nie zabierając jej, odjechał. Nastolatek zabrał i ją.  – „Pieniądze za zastawiane przedmioty młodzieńcy wydawali na alkohol” – informuje nadkom. Krzysztof Zaporowski. Obaj mężczyźni usłyszeli już zarzuty. Przyznali się do popełnionych czynów. Za kradzież i paserstwo grozi kara więzienia nawet do 5 lat. Złodziej dwa razy ukradł tego samego psa: 
