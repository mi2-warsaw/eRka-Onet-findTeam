Zbliża się chwila, od której będą oni za czas choroby dostawać, jak wszyscy, 80 procent wynagrodzenia, a nie 100 Dotyczy to policjantów, żołnierzy zawodowych, straży granicznej, celników, służby więziennej, strażaków, w sumie 240 tys. osób. Zmiany obejmą też sędziów i prokuratorów. Ponadto przedstawiciele tych wszystkich grup zawodowych przebywający na zwolnieniu, będą mogli być od tej pory kontrolowani przez ZUS, czy rzeczywiście wykorzystują chorobowe dla wykurowania się, czy w zupełnie innych celach. Odpowiednia ustawa jest już gotowa, prawdopodobnie wejdzie w życie w lutym. Praca nad nią trwała bardzo długo, przy sprzeciwie związków zawodowych mundurowych,  do tej pory związki zawodowe nie są pogodzone z nowymi rozwiązaniami. Od tej reguły będą pewne wyjątki. Jednym z nich jest sytuacja, w której taki mundurowy funkcjonariusz zachorował, niosąc innym pomoc w ratowaniu życia, mienia czy zdrowia.
