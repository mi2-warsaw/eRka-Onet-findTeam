DM BDM, w raporcie z 12 sierpnia, rozpoczął wydawanie rekomendacji dla Paged od zalecenia "akumuluj" i wyznaczył cenę docelową na 62 zł. Rekomendacja została wydana przy kursie 55 zł za akcję. Analitycy DM BDM uważają, że w 2015 r. spółka powinna osiągnąć marżę w segmencie sklejki na poziomie 19 proc. Wzrost wyników segmentu będzie zasługą większego o 10 tys. m3 potencjału produkcyjnego i oddaniu fabryki sklejki mirror (zakładamy pierwszą sprzedaż 5 tys. m3 w IV kw. 2015). Docelowo zakład ten powinien generować ponad 20 proc. marży EBITDA (ok. 30 mln PLN) dzięki wykorzystaniu tańszego drewna iglastego" - napisano. Autorzy raportu są zdania, że segment meblowy posiada potencjał do podwojenia generowanej marży. Od 2013 roku trwa tam restrukturyzacja mająca poprawić marżowość przynajmniej do poziomu średniej rynkowej (8-9 proc. EBITDA przy obecnie poniżej 5 proc. w Paged meble). Zakładamy, że przynajmniej do 2018 roku tak się stanie" - napisano. Dodają, że wzrost EBITDA rdr będzie głównie zasługą konsolidacji Europa Systems (6 mln zł EBITDA). Analitycy DM BDM zwracają również uwagę na potencjał akwizycyjny spółki. Koniec dużego programu inwestycyjnego i powrót do generacji wysokich FCFF zdecydowanie zwiększa potencjał akwizycyjny/dywidendowy. Obecnie spółka uczestniczy w procesie prywatyzacyjnym OZPS Orzechowo (ok. 20 tys. m3 mocy płyt, 50 mln zł sprzedaży, 4 mln zł EBITDA)" - napisali. Autorzy raportu prognozują, że w 2015 r. Paged osiągnie 72,5 mln zł zysku netto, 110 mln zł EBIT, 144,8 mln zł EBITDA oraz 809,8 mln zł przychodów. W 2016 r. wskaźniki te mają wynieść odpowiednio 75,8 mln zł, 119,2 mln zł, 156 mln zł oraz 844,9 mln zł.
