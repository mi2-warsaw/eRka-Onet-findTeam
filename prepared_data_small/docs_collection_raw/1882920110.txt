Kiedy jego koledzy grali w Lidze Mistrzów, Nicklas Bendtner (26 l.) pijany w sztok rozbierał się w taksówce i... O duńskim napastniku od dłuższego czasu jest głośniej w kontekście jego wybryków, niż boiskowych dokonań. Tym razem jednak Nicklas Bendtner przekroczył wszelkie granice. Kompletnie pijany wsiadł w Kopenhadze do taksówki i zachowywał się jak szaleniec! Piłkarz Arsenalu w jednym z pubów w stolicy Danii oglądał zmagania swoich kolegów z Bayernem Monachium. Nie mógł w tym meczu wspomóc kolegów swoimi bramkami, więc postanowił, że „strzeli” sobie kilka piw. To samo w sobie jest skandalem dla profesjonalnego sportowca, a to był dopiero początek problemów! Kiedy już zaczynał tracić kontakt z rzeczywistością, zamówił taksówkę. W niej zachowywał się skandalicznie, między innymi zabrał taksówkarzowi opakowanie z płytami CD, leżące na desce rozdzielczej. Kiedy ten upomniał się o zwrot własności, Bendtner oszalał z wściekłości. – Jesteś tylko małą, tłustą świnią! Ty mała dziw..! – wrzeszczał. Kiedy dojechali na miejsce, duński napastnik uznał, że jeszcze mu mało. Wysiadł z samochodu, zdjął spodnie i zaczął ocierać się o szybę kierowcy. Jednocześnie krzyczał „Wyruc.. cię!”. Chłostał też taksówkę paskiem od spodni... – Od 25 lat wożę pijaków, ale z czymś takim jeszcze się nie spotkałem – zadeklarował przerażony taksówkarz. Prawdopodobnie kłopoty napastnika dopiero się zaczynają, bo o incydencie dowiedział się jego trener, Arsene Wenger, i zamierza surowo go ukarać. 
