Luca Antonini został zawodnikiem Ascoli Calcio - poinformowano na stronie internetowej Bianconerich. 33-letni piłkarz związał sie z drugoligową drużyną dwuletnim kontraktem. Lewy obrońca jest wychowankiem AC Milan. W swojej karierze bronił również barw m.in. Sampdorii Genua, Delfino Pescary, Modeny, Sieny i Empoli, a od sierpnia 2013 roku występował w Genoii. Na swoim koncie ma 181 występów w Serie A. Zdobył w nich siedem goli. To dwunaste wzmocnienie Ascoli tego lata. Wcześniej do zespołu Mario Petrone wypożyczeni zostali m.in. Tomas Svedkauskas, Milan Milanović, Andrea Petagna i Alberto Almici. Antonini o miejsce w składzie będzie rywalizował z Valerio Navą. 21-letni piłkarz został wypożyczony do klubu ze Stadio Cino e Lillo Del Duca z Atalanty Bergamo.
