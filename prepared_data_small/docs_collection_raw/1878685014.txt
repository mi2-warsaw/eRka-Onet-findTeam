W poniedziałek, w sklepie sieci Ikea w Szwecji, rozegrała się potworna tragedia. Podczas zakupów zasztyletowana została matka oraz jej syn. Według lokalnych mediów, zabójcy podczas ataku użyli noży, pochodzących ze sklepowej wystawy. Na dzień przed ponownym otwarciem sklepu, kierownik podjął decyzję o wycofaniu ich ze sprzedaży. - „Decyzja, którą podjąłem jest tymczasowa” - powiedział kierownik Ikea w Väster?s, gdzie doszło do tragedii. Mężczyzna sprecyzował, że na potrzeby śledztwa sklep był zamknięty od poniedziałku, natomiast jego ponowne otwarcie przewidziane jest na środę rano. Dodał, że sprzedaż noży ma być zawieszona, żeby nie potęgować dodatkowo lęku klientów. Krwawy atak miał miejsce w poniedziałek około godz.13:00. Policja zatrzymała dwóch mężczyzn, którzy najprawdopodobniej przy pomocy noży, pochodzących ze sklepu Ikea, zasztyletowali 55-letnią kobietę oraz jej 28-letniego syna. Według śledczych, ofiary nie miały żadnego związku z nożownikami. Sprawcy zostali zatrzymani. Jeden z nich nie przyznaje się do zabójstwa, natomiast drugi, w niewyjaśnionych jeszcze okolicznościach, został ciężko ranny i w stanie krytycznym trafił do szpitala. Rowerowy nożownik. FILM: 
