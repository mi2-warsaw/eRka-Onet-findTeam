Lech długo męczył się z Wisłą. W końcu gospodarze przełamali zasieki gości i wygrali 2:0. Dzięki temu awansowali do 1/8 finału Pucharu Polski. Bohaterem meczu był strzelec obu goli Szymon Pawłowski. Lech był zdecydowanym faworytem starcia z Wisłą. Trener Franciszek Smuda (66 l.) jednak przywiózł do Poznania jednak niezbyt mocny skład. Postanowił oszczędzić najlepszych piłkarzy na mecze ligowe. Już w I połowie Lech mógł zapewnić sobie awans do 1/8 finału Pucharu Polski. Jednak znakomite okazje zmarnowali Muhamed Keita (24 l.) i Kasper Hamalainen (28 l.). A rzutu karnego nie strzelił Darko Jevtić (21 l.), którego strzał obronił świetnie spisujący się Gerard Bieszczad (21 l.). Wisła nie oddała nawet strzału na bramkę Macieja Gostomskiego (26 l.). Lechowi szło ciężko, na dodatek już po 12. minutach kontuzji doznał jedyny obecnie napastnik, Zaur Sadajew (25 l.). Napór gospodarzy przyniósł skutki dopiero w II połowie. Oba gole strzelił Szymon Pawłowski (28 l.)., który najpierw w 66. minucie bezpańską piłkę przejął i silnie uderzył z narożnika pola karnego. A w 77 minucie jeszcze po indywidualnej akcji podwyższył na 2:0. W pozostałych meczach nie brakowało niespodzianek. Ruch przegrał z Ostrowią 1:2, a Lechia ze Stalą Stalowa Wola  także 1:2. Wiadomo także, że Zawisza nie obroni tytułu, bo odpadł z Podbeskidziem, przegrywając 0:2. Z kolei mistrz Polski Legia wysoko pokonała Miedź 4:0. 
