W filmie "Pakt z diabłem" widzowie nie zobaczą Sienny Miller. Sienna Miller zagrała w filmie niewielką rolę choć jej postać odegrała znaczą rolę w życiu Whiteya Bulgera. Kobieta mieszkała z gangsterem 16 lat i została skazana na 8 lat wiezienia za pomaganie Bulgerowi w ukrywaniu się. Ostatecznie jednak ze względu na potrzeby narracyjne reżyser Scott Cooper zdecydował się wyciąć wszystkie ujęcia z brytyjska aktorką. Przypomnijmy, że w inspirowanej faktami produkcji Depp gra Jamesa "Whiteya" Bulgera - szefa gangu Winter Hill. To organizacja kryminalna, która zajmowała się szeroko zakrojoną działalnością: od sprzedaży narkotyków po dostarczanie broni dla IRA. Tajemnicze zniknięcie Bulgera pod koniec lat 90. wywołało poważny skandal. Wcześniej bandyta stał się informatorem FBI i status ten wykorzystywał do eliminowania swoich wrogów i konkurentów. Scenariusz Marka Mallouka i Jeza Butterwortha powstał w oparciu o książkę "Black Mass: Whitey Bulger, The FBI, And A Devil's Deal" Dicka Lehra i Gerarda O'Neilla. W filmie grają także James Russo, Joel Edgerton, Benedict Cumberbatch, Kevin Bacon, Juno Temple, Jesse Plemons i David Harbour. Światowa premiera "Paktu z diabłem" odbędzie się na festiwalu w Wenecji. Do polskich kin produkcja ma dotrzeć w październiku. AS
