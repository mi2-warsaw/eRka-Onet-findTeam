Słaby występ Justyny Kowalczyk (30 l.) w zawodach Pucharu Świata w Soczi nie zrobił większego wrażenia na jej rywalkach. Therese Johaug (25 l.) nadal uważa, że nasza biegaczka narciarska będzie jedną z faworytek nadciągających mistrzostw świata. – Myślę, że Justyna podczas imprezy w Val di Fiemme będzie w swojej najlepszej formie. Dwa lata temu, podczas mistrzostw świata w Oslo nie zdobyła żadnego złotego medalu, więc teraz będzie chciała być odpowiednio mocna – powiedziała reprezentantka Norwegii. Johaug w Oslo wywalczyła złoto w biegu na 30 km techniką dowolną. 
