Stuart Dallas został zawodnikiem Leeds United - ogłoszono na stronie internetowej angielskiego klubu. 24-letni skrzydłowy związał się z zespołem z Elland Road trzyletnim kontraktem z opcją przedłużenia go o kolejne dwanaście miesięcy. Dallas jest wychowankiem Crusaders FC, z którego latem 2012 roku trafił do Brentford. W zeszłym sezonie w barwach Pszczół rozegrał 38 meczów w Championship. Strzelił w nich sześć goli i zaliczył dwie asysty. Nowy nabytek Leeds jest reprezentantem Irlandii Północnej. W kadrze narodowej rozegrał do tej pory pięć spotkań. To siódme wzmocnienie drużyny prowadzonej przez Uwe Roslera tego lata. Wcześniej do zespołu dołączyli Ross Turnbull, Charlie Horton, Sol Bamba, Tom Adeyemi, Chris Wood i Lee Erwin.
