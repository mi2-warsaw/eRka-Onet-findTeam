Natalka (Marcjanna Lelek) nie spodziewała się, że jej córeczka przyjdzie na świat przed terminem. Na szczęście na wysokości zadania stanie leśniczy Franek (Piotr Nerlewski), który zachowa przytomność umysłu... Po zdaniu wszystkich egzaminów maturalnych Natalka uzna, że ma jeszcze trochę czasu, by przygotować się w spokoju do porodu. Niestety, w drodze do domu z ostatniego egzaminu dziewczyna poczuje pierwsze skurcze porodowe. Powie o tym Zarzyckiemu, który po nią przyjechał do szkoły w Urli. W drodze powrotnej – jadąc przez las – nastolatce niespodziewanie odejdą wody płodowe. – „To niemożliwe. Przecież mam termin dopiero za dziesięć dni” – wyzna leśnikowi zaskoczona Natalka. Franek błyskawicznie podejmie decyzję, by zadzwonić na pogotowie. Gdy dowie się, że karetka nie przyjedzie na czas, sam odbierze poród! Gdy w końcu lekarze pojawią się w lesie, przywita ich nastolatka z nowo narodzona córeczką. Jeszcze tego samego dnia w szpitalu odwiedzi córkę Marek Mostowiak (Kacper Kuszewski). Potem przyjedzie też bohaterski Zarzycki i pokaże jej zdjęcie, które sobie zrobili po egzaminie, ale i przed porodem. Okaże się, że Kolęda (Artur Barciś) urządził w swoim domu pokój dla Natalki i jej dziecka! 
