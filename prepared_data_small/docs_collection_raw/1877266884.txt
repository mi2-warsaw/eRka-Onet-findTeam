Kino Nowe Horyzonty zaprasza na spotkania z trzema reżyserami, których filmy dołączą we wrześniu do repertuaru wrocławskiego kina. 12 września (sobota) o godz. 17.00 odbędzie się spotkanie z twórcą "Karbali", Krzysztofem Łukaszewiczem. Dramat wojenny reżysera to opowieść o jednej z najbardziej bohaterskich bitew w najnowszej historii polskiej armii, która miała miejsce w tytułowym irańskim mieście. W filmie wystąpili m.in. Piotr Głowacki, Łukasz Simlat i Tomasz Schuchardt. 24 września (czwartek) o godz. 20.00 odbędzie się przedpremierowy pokaz "Króla Życia", po którym pytania będzie można zadawać reżyserowi Jerzemu Zielińskiemu. Najnowsza komedia twórcy to historia Edwarda (Robert Więckiewicz), który pod wpływem wypadku, postanawia zupełnie przewartościować swoje dotychczasowe życie. Na ekranie zobaczymy również Magdalenę Popławską i Bartłomieja Topę. Kolejnym gościem kina będzie Marcin Dudziak – reżyser "Wołania", które rywalizowało z innymi tytułami w Międzynarodowym Konkursie Nowe Horyzonty na 14. MFF T-Mobile Nowe Horyzonty. Męska wyprawa ojca i syna w dół górskiej rzeki daje początek prawie pozbawionej słów wyśmienitej filmowej historii. Na pokaz premierowy z udziałem reżysera zapraszamy 25 września (piątek) o godz. 19.30.
