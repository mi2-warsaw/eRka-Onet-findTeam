Aleksandra Urbańczyk (26 l.) zajęła drugie miejsce wyścigu na 50 m stylem grzbietowym podczas pływackich mistrzostw Europy na krótkim basenie w Herning. Polka osiągnęła czas 26,31 sekundy. Najszybsza okazała się Czeszka Simona Baumrtova (22 l.), który była szybsza o 0,05 sekundy. Urbańczyk ma już na koncie siedem medali Mistrzostw Europy na krótkim basenie (jeden złoty, cztery srebrne, dwa brązowe). To trzeci krążek dla Polski na tej imprezie. Kilkadziesiąt minut wcześniej także drugi był Paweł Korzeniowski (28 l.) na 200 m stylem motylkowym, a w czwartek na 200 m stylem grzbietowym triumfował Radosław Kawęcki (22 l.). 
