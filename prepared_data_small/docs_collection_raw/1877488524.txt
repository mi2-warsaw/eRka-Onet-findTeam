Ledwo co skończyło się lato, więc o mrozach nikt jeszcze nie myśli. A szkoda, bo październik to idealny czas na kupowanie opon zimowych. Możesz oszczędzić nawet kilkaset złotych na komplecie! Sprawdź, jak to zrobić Zimowe warunki na drodze to zmora wszystkich kierowców. Zalegający na drogach śnieg czy oblodzone podjazdy zniechęcają do jazdy nawet największych amatorów czterech kółek. Nic więc dziwnego, że myślenie o zakupie opon zimowych odkładamy na ostatnią chwilę. To błąd, bo po pierwsze gdy już spadnie śnieg przed warsztatami ustawiają się olbrzymie kolejki i na czekanie na wymianę stracimy parę godzin, a po wraz ze wzrostem opadów śniegu rosną ceny opon! Zarabiają na tym jednak sprzedawcy, którzy w grudniu potrafią podwyższyć cenę swojego asortymentu o dobrych kilkanaście procent! Warto więc za zestawem nowych zimówek rozejrzeć się już dziś. Tylko na co się zdecydować? Najtaniej będzie oczywiście w internecie. Pamiętajmy jednak, że zestawu opon kupowanych w ten sposób nie będziemy mieli okazji wcześniej sprawdzić. Warto więc korzystać z oferty znanych i zaufanych e-sklepów. W innym razie możemy skończyć z zestawem starych, zleżałych gum, na których nie pojeździmy nawet przez jeden sezon. Poniżej przedstawiamy kilka solidnych, ale niedrogich zestawów opon zimowych, w które warto zainwestować: Dębica Frigo 2 Indeks nośności: 91, Indeks prędkości: T, Klasa efektywności paliwowej: E, Klasa przyczepności na mokrej nawierzchni: F, Poziom zewnętrznego hałasu toczenia: 71 dB. Są powszechnie uważane za jedne z lepszych opon z budżetowej klasy cenowej. Posiadają zwykły symetryczny bieżnik ze specjalnym wzorem, który ułatwia szybkie odprowadzanie wody i mocne trzymanie się drogi. Uwaga – te opony są kierunkowe, więc trzeba uważać, na które koło je zakładamy! Cena: od 125 złotych za sztukę. Dayton DW510 Indeks nośności: 75, Indeks prędkości: T, Klasa efektywności paliwowej: G, Klasa przyczepności na mokrej nawierzchni: E, Poziom zewnętrznego hałasu toczenia: 70 dB. Tanie, a przy tym chwalone i produkowane w polskich fabrykach. Ich jedyną wadą jest słaba klasa efektywności paliwowej. Oznacza to, że niestety nie pomogą nam zmniejszyć wydatków na benzynę. Cena: od 110 złotych za sztukę. Indeks nośności: 91, Indeks prędkości: H, Klasa efektywności paliwowej: C, Klasa przyczepności na mokrej nawierzchni: C, Poziom zewnętrznego hałasu toczenia: 73 dB. Porządne gumy w naprawdę przystępnej cenie. Do ich zakupu przekonuje przede wszystkim wysoka klasa efektywności paliwowej i przyczepności na mokrej drodze. Dzięki temu są jednocześnie ekonomiczne i bezpieczne. Cena: od 170 złotych za sztukę. Nokian WR D3 Indeks nośności: 91, Indeks prędkości: T, Klasa efektywności paliwowej: C, Klasa przyczepności na mokrej nawierzchni: C, Poziom zewnętrznego hałasu toczenia: 72 dB. To opona, której zalety doceniono między innymi w testach ADAC (uznana za „oponę szczególnie polecaną”). Zajęła również pierwsze miejsce w teście niemieckiego magazynu „Auto Zeitung”. Krótko mówiąc – naprawdę warto ją mieć. Cena: od 180 złotych za sztukę. Kleber Krisalp HP2 Indeks nośności: 91, Indeks prędkości: T, Klasa efektywności paliwowej: E, Klasa przyczepności na mokrej nawierzchni: E, Poziom zewnętrznego hałasu toczenia: 72 dB. To z kolei opony do jazdy sportowej. Są przyczepne i elastyczne nawet przy skrajnie niskich temperaturach. Jak większość opon w zestawieniu mają klasyczny symetryczny bieżnik. Cena: od 155 złotych za sztukę. 
