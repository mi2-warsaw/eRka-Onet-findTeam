Niewiele zabrakło, aby bramkarz Białej Gwiazdy Radosław Cierzniak został bohaterem piątkowej potyczki w Szczecinie. Niestety Adam Frączczak uderzył bardzo mocno i precyzyjnie, wykorzystując "jedenastkę" i zapewniając swojej drużynie jeden punkt. Zdaniem podopiecznego trenera Kazimierza Moskala rzut karny podyktowany przez arbitra na korzyść gospodarzy był mocno problematyczny. - Mam wielki niedosyt po tym karnym, ponieważ czułem, że mogłem wybronić. Rywal uderzył mocno i precyzyjnie w boczną siatkę, co dla bramkarza było najgorszym rozwiązaniem, a dla niego chyba wręcz przeciwnie. Moim zdaniem karnego absolutnie nie było, ale sędzia miał prawo podjąć taką decyzję, jest tylko człowiekiem i absolutnie nie chcę go krytykować - mówił brakarz cytowany przez wisla.krakow.pl Radosław Cierzniak ponownie zasłużył na pochwałę, będąc pewnym punktem krakowskiej drużyny. - Wiadomo, że zespół potrzebuje pomocy bramkarza. Przebrnęliśmy w drugiej połowie przez trudne momenty i miałem nadzieję, że najgorsze już za nami. Uważam, że trzy punkty powinny zostać u nas - dodał Golkiper drużyny ze stolicy Małopolski podkreślił, że dostrzega potencjał w zespole Wisły i liczy, że w końcu uda się odnosić upragnione zwycięstwa. - Widzę, że idziemy do przodu, mimo, że nie przekłada się to do końca na punkty. Optymistyczne jest to, że gramy lepiej, rozwijamy się i myślę, że potrzeba jest trochę cierpliwości. Trzeba zrobić bilans, ilu zawodników odeszło, a ilu przyszło. To nie jest tak, że w ciągu miesiąca Wisła wróci na właściwe tory. Sądzę, że zespół się rozwija, widzę duży potencjał i przyjdą mecze, kiedy będziemy je zdecydowanie wygrywać - wyraził nadzieję w pomeczowej rozmowie. Defensywa Białej Gwiazdy popełniła w starciu z Pogonią mniej błędów niż w poprzednim spotkaniu, zachowując większą skuteczność zwłaszcza przy stałych fragmentach gry. - Trzeba zwrócić uwagę na to, że Lechia, mimo że nie ma dużo punktów, jest jakościowo bardzo dobry zespołem. Wydaje mi się, że będzie w końcu zdobywać punkty i piąć się w górę. Może i Pogoń ma więcej w tej chwili punktów, ale gra prosto. Mają takie prawo, takie trener podejmuje decyzje, bo takich może ma zawodników. Uważam jednak, że powinniśmy się skupić na swojej grze. Widzę postęp, w każdym meczu prezentujemy się lepiej, a obrona zagrała dzisiaj bardzo solidnie - zakończył Cierzniak.
