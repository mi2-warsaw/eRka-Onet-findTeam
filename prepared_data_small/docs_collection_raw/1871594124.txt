Utrudnienia w Wielopolu Skrzyńskim i w okolicy Korczyny. W Wielopolu na drodze wojewódzkiej z Ropczyc do Wiśniowej doszło do zderzenia samochodu osobowego z dostawczym, trzy osoby zostały ranne, a ruch w tym miejscu odbywa się wahadłowo. W drugim przypadku nie chodzi o wypadek, powodem utrudnień jest Wyścig Górski PRZĄDKI 2015 a zarazem 13 i 14 runda Górskich Samochodowych Mistrzostw Polski. Zgodnie z harmonogramem przesłanym przez Automobilklub Małopolski w Krośnie dziś i jutro w godzinach od 6.00 do 20.00 zamknięty dla ruchu będzie odcinek drogi wojewódzkiej na trasie: Korczyna - Czarnorzeki a także rynek w Korczynie. (KT)
