Nawet 54,5 miliona euro może zarobić z tytułu premii UEFA triumfator piłkarskiej Ligi Mistrzów w sezonie 2015/16. To o 17,1 mln więcej niż w poprzednim sezonie. Faza grupowa tych rozgrywek rozpocznie się we wtorek. UEFA każdemu z 32 uczestników fazy grupowej, niezależnie od uzyskanych wyników, wypłaci po 12 mln euro. Każde zwycięstwo na tym etapie rywalizacji wyceniono na 1,5 miliona, a remis - 500 tys. euro. Awans do 1/8 finału oznaczać będzie premię w wysokości 5,5 mln euro, ćwierćfinaliści zarobią kolejne 6 mln, a półfinaliści mogą liczyć na następne 7 mln. Na konto przegranego w finale trafi 10,5 mln euro, a zdobywca Pucharu Europy otrzyma w nagrodę 15 mln euro. Jeśli "po drodze" wygra wszystkie sześć spotkań grupowych może łącznie zainkasować 54,5 mln euro. Do tego dochodzi udział w zyskach ze sprzedaży praw marketingowych i telewizyjnych. Nagrody finansowe UEFA za udział w Lidze Mistrzów w sezonie 2015/16:
