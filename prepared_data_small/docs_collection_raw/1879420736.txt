19-letnia Kathleen Bautista z Canberry w Australii zaginęła po wypadku samochodowym. Jak się okazało, cudem przeżyła w buszu aż siedem dni - podaje "ABC Rodzina tej 19-latki może mówić o prawdziwym cudzie. Została odnaleziona przez grupę ratowników nieopodal Cotter Reserve po tym, jak przez siedem dni walczyła o przetrwanie w australijskim buszu. Wcześniej miała wypadek samochodowy. Jej auto spadło z piętnastometrowego nasypu do płytkiego potoku. Kluczowe w odnalezieniu dziewczyny okazały się sygnały z telefonu komórkowego. Kathleen udało się przeżyć aż siedem dni, dzięki wodzie z płytkiej rzeczki, pomimo że nic nie jadła. Została przewieziona do szpitala. Na miejscu okazało się, iż jest mocno odwodniona, doznała urazów nogi i brzucha, ale jej stan jest stabilny. Policja i ratownicy relacjonują, że była przytomna, gdy ją odnaleźli. - Rozmawialiśmy z nią. Opowiadała nawet dowcipy. Jej rodzina nie kryje szczęścia po tym cudownym odnalezieniu. - Jestem wniebowzięty, że została odnaleziona cała i zdrowa - mówi ojciec dziewczyny. (jso)
