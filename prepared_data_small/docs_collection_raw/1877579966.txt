To się nie mieści w głowie. Shanice Clark, początkująca koszykarka została znaleziona nieprzytomna w swojej sypialni. Jak wynika ze wstępnych ustaleń policji zawodniczka udusiła się gumą w trakcie snu. Shanice Clark miała zaledwie 21 lat. Była utalentowaną zawodniczką drużyny uniwersytetu z Pensylwanii. Miała talent, trenerzy wróżyli jej sporą karierę. Niestety wszystko przerwał tragiczny zbieg okoliczności. W niedzielny poranek koszykarkę znaleziono w akademiku, nie oddychała, lekarze próbowali ją reanimować, na próżno. Policja uważa zgon sportsmenki za przypadkowy, wiadomo że przed snem Clark żuła gumę, z którą prawdopodobnie zasnęła. To właśnie ta guma miała doprowadzić do uduszenia kobiety.  - Shanice była promienną studentką i utalentowaną zawodniczką. Jej uśmiechu i osobowości będzie nam brakować - przyznaje ze smutkiem dyrektor uniwersyteckiej drużyny z Pensylwanii Karen Hjerpe. 
