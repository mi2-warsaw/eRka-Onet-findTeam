Jeśli Legia Warszawa poradzi sobie z The New Saints, w kolejnej fazie eliminacji Ligi Mistrzów zagra z Molde. Mistrzowie Norwegii w rewanżowym meczu drugiej rundy ponownie pokonali Sligo Rovers 2:0. Najlepszy zespół ligi irlandzkiej w pierwszym spotkaniu przegrał u siebie z Molde 0:1. Norwegom w drugim meczu wystarczał więc remis, ale zespół prowadzony przez Ole Gunnara Solskjaera grał ambitnie. Już w 5. minucie Molde, dzięki uderzeniu Martina Linnesa, wyszło na prowadzenie. Marzenia o korzystnym rezultacie i sprawieniu sensacji kwadrans przed końcem meczu wybił gościom z głów Aliou Coly.Molde awansowało do trzeciej rundy eliminacji Ligi Mistrzów i jeśli w dwumeczu z The New Saints Legia okaże się lepsza od mistrzów Walii, zagra z naszą drużyną. Pierwsze mecze tej fazy rozgrywek odbędą się 30 i 31 lipca, a rewanże 6 i 7 sierpnia. 
