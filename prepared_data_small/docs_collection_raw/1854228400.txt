Harper (3 l.), córka byłego piłkarza m.in. Manchesteru United i Realu Madryt Davida Bekchama (40 l.) wykazała się zabójczą szczerością! Gwiazdor przyznał w programie telewizyjnym, że powiedziała mu, że go nie lubi bo jest... gruby! O zabawnym zdarzeniu David Beckham (40 l.) opowiedział w talk show prowadzonym przez Jima Kimmela – Kąpałem moją córeczkę Harper i gdy wyciągnąłem ją z wody i zacząłem wycierać powiedziała do mnie: "Tatusiu, kocham cię, ale nie lubię cię, jesteś taki gruby!" – po czym dodał śmiejąc się – Nie sądziłem, że jestem, ale w tym momencie zacząłem się zastanawiać! Beckham w programie telewizyjnym opowiadał też, że lubi robić swoim dzieciom małe złośliwości. Rozmawiając o zawożeniu Brooklyna (15 l.) do szkoły opowiedział zabawną historię dotyczącą jednej z takich sytuacji – On poprosił mnie żebym zaparkował za rogiem i pozwolił mu dojść do szkoły pieszo, ale jechał za nim, otworzyłem okno i krzyknąłem: 'Brooklyn kocham Cię!'. Innym razem Beckham przytulił z całych sił swojego drugiego syna Romeo (12 l.) na oczach kolegów młodego piłkarza, kiedy ten odmówił mu całusa na do widzenia! Beckham swoje obecne życie przyrównał do pracy taksówkarza – Od 7.30 rano muszę dostarczyć dzieciaki do czterech różnych szkół! Odbieram Harper o dwunastej, potem chłopców o czwartej popołudniu. Potem chłopcy trenują w szkółce piłkarskiej każdego dnia tygodnia do 21.30! Jeśli mam być szczery - to jest świetne! – zachwycał się gwiazdor. 
