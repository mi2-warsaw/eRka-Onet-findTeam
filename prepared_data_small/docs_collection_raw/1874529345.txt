Wampiryczny makijaż oczu, ciemne usta i dziwna fryzura! Czy to plan „Rodziny Adamsów” Tima Burtona? Nic bardziej mylnego. To zdjęcie polskiej aktorki, która dotąd kojarzyła nam się z delikatnymi, dziewczęcymi stylizacjami. Co się stało Oldze Kalickiej z "Rodzinki.pl"? Śliczną Olgę Kalicką widzowie pokochali za rolę sympatycznej Madzi, ukochanej Tomka Boskiego (Maćka Musiała) w serialu „Rodzinka.pl”. Jakiś czas temu gwiazda Dwójki postanowiła nieco podkręcić swój wizerunek i regularnie zaczęła pojawiać się na imprezach modowych.  Serialowa Magda dała się poznać jako miłośniczka kolorowego, nieco zwariowanego stylu, ale z nutką kobiecej elegancji. Zobaczcie, jak wygląda w zupełnie innej odsłonie. Poznaliście ją w ogóle? Ucharakteryzowana w ten sposób Olga tańczy w operze „Orlando Paladino”. Jest niemal nie do poznania, prawda? Aż trudno uwierzyć, że makijaż potrafi zmienić tak wiele. Olga, która na co dzień jest śliczną, obdarzoną bardzo delikatną urodą dziewczyną z tak mocnym, wampirycznym makijażem wygląda, jakby właśnie uciekła z horroru. No cóż, po raz kolejny okazuje się, że charakteryzacja to najlepsza przyjaciółka aktorów, a aktorek w szczególności. A wam, jak się podoba w tak odważnej odsłonie? 
