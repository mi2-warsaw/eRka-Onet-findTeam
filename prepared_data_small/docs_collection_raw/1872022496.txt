Funkcjonariusze straży miejskiej z Wildy interweniowali w sprawie dzikich wysypisk na nowym osiedlu przy ulicy Bielniki Szybka reakcja służb miejskich pozwoliła na sprawne uporządkowanie terenu przynależnego do nowo powstałego osiedla. Jak się okazało przy prowadzeniu prac budowlanych zarządca nie zadbał o właściwe zagospodarowanie odpadów. Zalegające na terenie śmieci to głównie opakowania po farbach i elementach wyposażenia, gruz budowlany i wiele innych. W śmieciach strażnicy miejscy znaleźli także rachunki z adresami remontowanych mieszkań i w taki sposób dotarli do osób odpowiedzialnych za bałagan. O całym zajściu powiadomili także przedstawicieli administracji osiedla i pouczyli go o obowiązku posprzątania terenu. Reakcja była natychmiastowa. Osiedle przy ul. Bielniki jest już czyste. Przed blokami stanęły właśnie kontenery, do których można już wrzucać odpady. 
