Lipiec przyniósł poprawę na rynku funduszy inwestycyjnych po słabym czerwcu. 63 proc. z ponad 600 funduszy zakończyło miesiąc z zyskiem - podały Analizy Online. Wydarzeniem ostatniego miesiąca można nazwać zawarty kompromis w negocjacjach Grecji z wierzycielami, który pozytywnie wpłynął na notowania na europejskich parkietach" - napisano w raporcie. W rezultacie w lipcu indeksy giełd Europy Zachodniej poszybowały w górę, a najwięcej zyskał francuski CAC 40 +6,1 proc. oraz niemiecki DAX +3,3 proc. w EUR. Z kolei brytyjski FTSE 250 zakończył miesiąc z wynikiem +0,8 proc. w GBP. W efekcie fundusze akcji rynków rozwiniętych przyniosły inwestorom zadowalające zyski, wypracowując stopę zwrotu na średnim na poziomie +2,8 proc. w PLN oraz +3,2 proc. w EUR" - dodano. Autorzy raportu podali, że dobrze radził sobie także rynek amerykański, gdzie zwyżkom sprzyjała publikacja dobrych wyników finansowych. Amerykański indeks S&P500 w ostatnim miesiącu zyskał +2,0 proc. w USD, a fundusze akcji amerykańskich zakończyły lipiec z wynikiem +0,9 proc. w PLN" - napisano. Analitycy podali, że gorzej wyglądała sytuacja na rynkach wschodzących. Podobnie jak w poprzednim miesiąu, tak i w lipcu ujemne wyniki odnotowały giełdy w Hong Kongu, Szanghaju, Moskwie, czy Stambule. Największe straty ponieśli inwestorzy koncentrujący się na giełdach Państwa Środka. W lipcu SSE Composite poniósł stratę w wysokości -14,3 proc., z kolei indeks giełdy w Hong Kongu, gdzie kapitał lokuje większość zarządzających funduszy, stracił -6,1 proc. W efekcie fundusze akcji azjatyckich bez Japonii zakończyły miesiąc z wynikiem na poziomie -4,9 proc." - napisali. Dodali, że, ze względu na niestabilną sytuację polityczną, słabiej radziły sobie również fundusze akcji tureckich i rosyjskich, które straciły odpowiednio 4,5 proc. i 3,7 proc. Analitycy zwrócili uwagę na zróżnicowaną sytuację na polskim rynku, gdzie tracił obciążony wypowiedziami polityków WIG 20 (-3,9 proc.), a rosły indeksy mniejszych spółek - mWIG 40 (+3,5 proc.) i sWIG 80 (+3 proc.). W rezultacie fundusze akcji małych i średnich spółek zakończyły miesiąc ze średnim wynikiem na poziomie +4,0 proc., tym samym wypracowując najlepsze rezultaty spośród wszystkich grup funduszy" - napisano. Poniżej przedstawiamy zestawienie średnich stóp zwrotu z funduszy inwestycyjnych w lipcu 2015 roku:
